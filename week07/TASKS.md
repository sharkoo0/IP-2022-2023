В следващите задачи под създаване на масив с n елемента, където n е число, въведено от потребител, ще разбираме предварително създаване на масив с достатъчен брой елементи, след което прочитане на числото и напред в програмата използване първите n на брой елемента от вече създадения масив, ако n <= фактическия размер на вече създадения масив .

Ако n > фактическия размер на вече създадения масив, прекратяваме изпълнението на програмата или продължаваме да четем въведено число, докато числото не удовлетвори нашите изисквания, тоест да е по-малко или равно от размера на създадения масив.

За целта ще си направим функции за запълване и отпечатване на масив, които можем да ползваме, за да тестваме всяка една от задачите ни.

### TASK 0 
Въвеждане цяло число n и създаваме масив с n елемента. Напишете функция, която извежда на екрана всички елементи на масива. Напишете друга функция, която намира средноаритметично на числата. (Направете същите функции с масив от реални числа.)

Пример:
Вход:
```
3 2 2 2
```
Изход:
```
[2,2,2]
2
```

### TASK 1 - Reverse
Напишете функция, която отпечатва елементите на масив в обратен ред.

Пример:
Вход:
```
1 2 3 4
```
Изход:
```
4 3 2 1
```

### TASK 2 - Min, Max, Second Min, Second Max
Въведете масив от n елемента. Да се изведат в конзолата най - големия срещан елемент в масива и най - малкия. Да се изведат също втория по големина елемент и втория най - малък елемент.

Пример:
Вход:
```
1 2 3 4 5
```
Изход:
```
Min = 1
Max = 5
Second Min = 2
Second Max = 4
```

### TASK 3 - Duplicates
Въведете масив от n елемента и цяло положително число. Да се изведе на конзолата колко пъти го има това число в масива. Също да се изведе на кои позиции сме го срещнали при обхождане.

Пример:
Вход:
```
1 3 3 3 5 3
```
Изход:
```
3
Positions are: 1 2 3
```

### TASK 4 - Mirror array
Въведете масив от n елемента. Да се провери дали един масив е огледален спрямо средата си.

Пример:
Вход:
```
1 2 3 2 1
```
Изход:
```
YES
```

### TASK 5 - Трайчо и интересните числа
Трайчо се натъкнал на списък от числа. Сега той се чуди колко от тях са му интересни. Трайчо смята едно число за интересно ако цифрите му са в ненамаляващ ред. Напишете програма, която по даден списък от неотрицателни числа проверява дали те са интересни. Първо прочетете всички числа и после изведете отговорът за всяко.

**Вход:** На първия ред ще има едно число N <= 1000 - броя числа от списъка на Трайчо. Следват N реда с по едно число - числата от списъка на Трайчо.

**Изход:** Трябва да се изведат N реда, на всеки от които има YES или NO: всеки ред показва дали съответното число от списъка е интересно.

Пример:
Вход:
```
5
123
1111
16789
3451
0
```
Изход:
```
YES
YES
YES
NO
YES
```


